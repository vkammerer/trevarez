# Sal-vodañ ar vevelien

Demp da c'hoût, ar vevelien a implije ar zal-se evit en em vodañ hag evit chelaou an ordoù, da c'hoût peseurt labour a vez ret kas da benn e-pad an deiz pe e-pad ar zûn.

Moarhat eo ur zal-diskuizhañ ive, lec'h a c'hallont c'hoari kartoù, lenn ar journal, kontañ ar gaoz, skrivañ lizheier d'o familh… ha neuhe nozioù'zo, prepariñ festoù-noz.

Ba manerioù bras all ne vez ket kavet alïes salioù mod-se. Peurvuiañ a vez graet pep tra bar zal-dibiñ, a vez hanvet sal an dud peurliesañ.

E-kichen ar zal-mañ, ba ur pezh bihan golaet e vurioù gant koad ha danvez, zo un telefon. Moarhat a jervije hemañ, bar penn-kentañ, da gaozeal gant an dud a oa bar marchosi.
