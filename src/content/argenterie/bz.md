# Sal arc'hantaj

Ne vize ken ‘met ar mestr-a-di ha ‘noa droed da vont bar zal-se, peogwir a oa e karg deus an arc'hantaj.

Diwallet a oa gant un nor houarnet ; leun a oa ar zal-se gant presoù, golaet an diabarzh deuzoute gant danvez ruz, ha graet espres evit renkañ plajoù, fourchetezoù, kountilli ha loaioù a briz bras.

Ban entreleur ema ar zal-arc'hantaj, ha moaien a vez kas traoù deuzouti da banetirïoù ar gujun ha d'ar zal-dibiñ dre ar pasplad. Setu a vez aes kas ar plajoù hag an oustilhoù-taol, kuit d'ar vevelien da vont gant ar skalier bras : nebeutoc'h a labour a vez dehe, ha mod-se a vez nebeutoc'h a zañjer a vefe torret pe laeret traoù.
