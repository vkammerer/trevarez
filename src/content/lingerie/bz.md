# Sal ar lienaj

Takad labour ar lienerez eo an estaj-mañ. Ober a ra war-dro ar lienaj-ti hag a-wechoù war-dro dilhad ar vistri.

Ba unan deus ar peder zal, zo ur chiminal hag ur lec'h espres ban-enni evit lakat ferioù da dommañ. Ba ur lodenn vat deus an estaj zo presoù bras, mes ba salioù an estaj izelañ zo muioc'h a bresoù c'hoazh.

War garned ar lienerez, a skriv traoù warnahoñ beket 1910, zo bet kontet ur c'hant liñsen bennaket ha neuhe ouzhpenn tri c'hant doubier a bep sort : re vras, re vihan da lakat war ar pladennoù dujun pe war ar bufedoù, doubieroù damasket, gwenn pe garlantez rozennoù warne…
